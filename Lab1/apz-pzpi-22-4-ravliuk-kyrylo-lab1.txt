Харківський університет радіоелектроніки Факультет комп'ютерних наук
Кафедра програмної інженерії






ЗВІТ

з лабораторного заняття №1 
з дисципліни  «Архітектура програмного забезпечення»
на тему: «Доопрацювання Vision & Scope»







Виконав ст. гр ПЗПІ-22-4

Равлюк Кирило Станіславович



Перевірив

асистент кафедри ПІ 
Дашенков Дмитро Сергійович



Харків 2025

МЕТА РОБОТИ

	Основною метою цього лабораторного заняття є доопрацювання документа Vision and Scope для програмного забезпечення, яке призначене для моніторингу та управління процесом збору і переробки відходів.

ХІД РОБОТИ

У процесі виконання роботи було проаналізовано поточні проблеми у сфері збору та переробки сміття, зокрема неефективність маршрутів вивезення, недостатню прозорість для користувачів і слабку інтеграцію між системами. На основі дослідження було сформовано концепцію програмної системи, яка охоплює чотири ключові компоненти: серверну частину, мобільний додаток, веб-додаток та IoT-систему.
Серверна частина виконує роль центрального хабу для збору, обробки та аналізу даних. Мобільний додаток орієнтований на користувачів та операторів, надаючи доступ до інтерактивної мапи, історії обслуговування, графіків вивезення сміття та сповіщень. Веб-додаток забезпечує адміністративний контроль, зокрема управління користувачами, контейнерами та перегляд аналітики. IoT-система на основі ультразвукових сенсорів дозволяє відслідковувати рівень заповненості контейнерів у режимі реального часу.
Було також визначено рамки первинного випуску системи, що включають базовий функціонал без повноцінної інтеграції AI-моделей або гейміфікації. Проведено аналіз можливостей наступних ітерацій, які передбачають впровадження алгоритмів прогнозування, динамічної маршрутизації та хмарних обчислень. Обмеження та виключення, такі як відсутність автоматичного сортування та персоналізованих нагадувань, зафіксовано для зосередження на стабільній базовій версії.
ВИСНОВКИ

У ході виконання роботи було сформульовано бачення програмної системи для контролю здачі та переробки сміття, визначено її ключову архітектуру, основні компоненти та функціональні можливості. Система забезпечує взаємодію між користувачами, операторами та адміністраторами за допомогою інтегрованої платформи, що базується на сучасних технологіях: мобільних застосунках, веб-інтерфейсах, серверній обробці та IoT-рішеннях.
Первинний випуск орієнтований на забезпечення базової функціональності, прозорості процесів і підвищення ефективності логістики. У подальших релізах планується розширення системи через впровадження штучного інтелекту, машинного навчання та прогнозної аналітики. Такий підхід дозволяє гнучко адаптувати систему до потреб міського середовища та поступово переходити до більш розумного управління відходами.



















ДОДАТОК А
Vision and Scope документ


Vision and Scope Document
 for 
Програмна система для 
контролю здачі та 
переробки сміття
Version 2.0 approved
   Prepared by Равлюк Кирило Станіславович
            Харківський національний університет радіоелектроніки
05.04.2025









Table of contents

3	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)	6
3.1	Scope of Initial Release (Рамки первинного випуску)	6
3.2.	Scope of Subsequent Releases (Рамки наступних випусків)	7
3.3.	Limitations and Exclusions (Обмеження та виключення)	8







Revision History

Name	Date	Reason For Changes	Version
Доопрацювання 	05.04.2025	Доопрацювання Vision & Scope	2.0
			


3	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1	Scope of Initial Release (Рамки первинного випуску)

	Початковий випуск програмної системи контролю здачі та переробки сміття включає серверну частину, мобільний додаток, веб-додаток та IoT-систему. 
Серверна частина забезпечує API для взаємодії з мобільним та веб-клієнтами, обробку даних з IoT-сенсорів, а також управління користувачами та аналітикою.
Мобільний додаток призначений для користувачів і операторів. Користувачі можуть проходити авторизацію та реєстрацію, переглядати станції та їхні контейнери з інформацією про рівень заповненості, тип контейнера та його статус. Також доступний перегляд історії обслуговування станцій із можливістю вибору діапазону дат, перегляд календаря з позначеними днями обслуговування — графік збору, а також інтерактивна мапа з позначеними станціями та можливістю прокладання маршруту до них. Користувачі отримують сповіщення, які можна вмикати або вимикати в налаштуваннях, а також можуть редагувати власний профіль. Оператори мають доступ до всього цього функціоналу, а також мають окрему сторінку для зміни статусу станцій, редагування дат обслуговування у разі виникнення проблем.
Веб-додаток надає панель адміністратора для управління даними про контейнери, користувачів та аналітику. Система забезпечує візуалізацію статистики щодо трендів заповненості контейнерів, частоти їх обслуговування, ефективності логістики та інтервалів між вивезеннями. Адміністратор може переглядати звіти про історію обслуговування станцій, а також логування користувацької активності. Передбачено можливість створення резервної копії бази даних, її завантаження або оновлення у випадку виникнення збоїв. Також буде реалізовано оформлення календарних графіків вивезення сміття, додавання нових контейнерів та станцій, а також моніторинг стану IoT-датчиків у режимі реального часу.
IoT - система складається з датчиків, які відстежують рівень наповненості контейнерів за допомогою ультразвукового сенсора та передають ці дані через HTTP-протокол. Кожен датчик обладнано LED-індикаторами, які сигналізують про стан контейнера: зелений — усе в нормі, жовтий — рівень заповненості наближається до критичного, червоний — контейнер переповнений і потребує обслуговування. Зібрані дані використовуються системою для моніторингу в реальному часі та подальшої оптимізації логістики збору сміття.

3.2.	Scope of Subsequent Releases (Рамки наступних випусків)

Інтеграція штучного інтелекту — майбутні оновлення системи включатимуть застосування різноманітних AI-підходів для покращення ефективності логістики та обслуговування. Планується реалізація динамічного планування маршрутів, при якому штучний інтелект враховуватиме актуальні умови дорожнього руху, погоди та рівень заповненості контейнерів для оперативної оптимізації маршрутів сміттєвозів. Окрім цього, будуть реалізовані алгоритми прогнозування заповнення контейнерів на основі часових рядів, що дозволить запобігати переповненню. AI також буде застосовано для аналізу ефективності системи: відстеження затримок у вивезенні, продуктивності маршрутів, формування рекомендацій щодо покращення роботи операторів.
Збирання даних — для ефективного функціонування ШІ-системи планується збір великої кількості даних з різних джерел. До них входять дані з IoT-сенсорів (рівень заповненості контейнерів) та логістичні дані (час збору, маршрути, затримки). Уся зібрана інформація буде зберігатися в централізованому сховищі для подальшого аналізу.
Навчання та використання ШІ — початково планується інтеграція зовнішніх рішень, зокрема API від OpenAI або Google AI, для формування прогнозів. Прогнози стосуватимуться рівня заповнення контейнерів, ймовірності затримок у логістиці, навантаження на операторів, а також пікових періодів генерації відходів. Паралельно відбуватиметься розробка та навчання власних моделей машинного навчання на зібраних даних для підвищення точності прогнозування. Для забезпечення продуктивності й масштабованості будуть використовуватись хмарні сервіси на кшталт AWS чи Google Cloud ML, які дозволять обробляти великі обсяги даних та зберігати моделі.

3.3.	Limitations and Exclusions (Обмеження та виключення)

Початковий реліз не передбачає повноцінної інтеграції AI-моделей — реалізовано лише базову обробку даних для підтримки аналітики. Через обмежену точність IoT-сенсорів можуть виникати похибки у визначенні рівня заповненості контейнерів. Також очікується зростання вимог до зберігання та обробки даних у майбутніх версіях системи, що потребуватиме масштабування інфраструктури.
Навмисно виключений функціонал включає автоматичне сортування відходів, яке наразі є технологічно складним і дорогим. Також виключено можливість налаштування персоналізованих нагадувань і завдань для користувачів — функціонал буде розглянуто у майбутніх релізах. Інтерактивні елементи типу гейміфікації (нагороди, рейтинги, змагання) не включені до першої версії, аби зосередитися на стабільності та основних функціях системи. Замість складних рішень для безпеки, як-от багаторівнева аутентифікація або цифрові підписи, наразі буде реалізовано базовий механізм доступу з можливістю розширення у майбутньому. Повна автономність ШІ також не передбачена — рішення, що стосуються логістики, залишаються під контролем операторів.
