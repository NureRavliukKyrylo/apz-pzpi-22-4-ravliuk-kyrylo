Харківський університет радіоелектроніки Факультет комп'ютерних наук
Кафедра програмної інженерії






ЗВІТ

з лабораторного заняття №5
з дисципліни  «Архітектура програмного забезпечення»
на тему: «Презентація готового проекта»






Виконав ст. гр ПЗПІ-22-4

Равлюк Кирило Станіславович



Перевірив

асистент кафедри ПІ 
Дашенков Дмитро Сергійович





Харків 2025
1 МЕТА РОБОТИ

Метою даної лабораторної роботи є демонстрація повноцінної програмної системи для моніторингу та оптимізації процесів збору й переробки сміття, яка була розроблена протягом двох семестрів. У межах завдання необхідно представити цілісний проєкт із реалізованим функціоналом, продемонструвати його основні можливості у форматі відео-демо, а також проаналізувати, які компоненти вдалося реалізувати, а які — залишилися на етапі проєктування або плануються до впровадження в майбутньому.
2 ХІД РОБОТИ

У ході виконання комплексного проєкту було розроблено комплексну систему для контролю здачі та переробки сміття, яка складається з мобільного додатку, веб-застосунку, серверної частини та IoT-підсистеми. Робота тривала два семестри й охоплювала повний цикл розробки — від проєктування архітектури до тестування та демонстрації готового продукту.
Першим етапом стало створення серверної частини на базі Django, з реалізацією REST API для взаємодії з мобільним і веб-клієнтами. Було спроєктовано структуру бази даних, яка зберігає інформацію про користувачів, ролі, станції, контейнери, розклади та статуси. Задля безпечного та гнучкого налаштування всі конфігураційні параметри були винесені у змінні середовища.
Наступним кроком стала реалізація мобільного застосунку на Kotlin для Android. Він надає користувачам можливість реєструватися, входити в систему (зокрема через Google), переглядати інтерактивну карту станцій, переглядати об’єми вивезення сміття станцій, отримувати push-сповіщення, переглядати календар збору сміття та редагувати особистий профіль. Для операторів передбачено додатковий функціонал — зміну статусу станцій та отримання звітів графіку трендів обслуговування станцій та тренди контейнерів.
Паралельно створювався веб-застосунок на React, що виконує роль адміністративної панелі. У ньому реалізовано повний CRUD-функціонал для користувачів, ролей (із можливістю зміни), станцій (разом з оновленням статусів), контейнерів, статусів, графіків збору сміття та IoT-датчиків. Також веб-інтерфейс дозволяє формувати звіти за ключовими показниками, додавати нові станції через інтерактивну карту, перемикати мову інтерфейсу (українська/англійська) та створювати резервну копію бази даних.
Окрему роль у системі відіграє IoT-підсистема: датчики з ультразвуковими сенсорами передають на сервер актуальні дані про рівень заповненості контейнерів. LED-індикація надає візуальний сигнал про стан: зелений — нормальний, жовтий — майже повний, червоний — переповнений.
У рамках проєкту не вдалося реалізувати деякі додаткові функції, зокрема: гейміфікацію, персоналізовані нагадування, логування дій користувачів, авторизацію через Facebook та експорт звітів у CSV. Усі ці можливості заплановані до реалізації в наступних версіях системи.

ВИСНОВКИ

У процесі виконання проєкту було реалізовано повноцінну багатокомпонентну систему для контролю здачі та переробки сміття, що включає мобільний застосунок, веб-адмінпанель, серверну частину та IoT-підсистему. Система побудована з урахуванням принципів масштабованості, модульності та інтеграції різнорідних джерел даних.
На рівні клієнтських застосунків реалізовано зручний інтерфейс для користувачів, операторів та адміністраторів, а також основні функції взаємодії: авторизація, перегляд контейнерів, історії обслуговування, робота з мапою, графіками та push-сповіщеннями. Веб-застосунок забезпечує централізоване управління сутностями системи та формування звітності. На серверній частині створено REST API, яке підтримує безперебійну комунікацію між усіма модулями системи.
IoT-модуль дозволяє отримувати в реальному часі дані з датчиків заповненості контейнерів, що забезпечує актуальність інформації для планування логістики.
Незважаючи на обмеження в часі, вдалося реалізувати більшість запланованих функцій. Деякі можливості — як-от гейміфікація, персоналізовані нагадування, логування дій, авторизація через Facebook та експорт звітів — було відкладено для реалізації у майбутніх релізах.
Результатом роботи стала стабільна, функціональна система, готова до подальшого розвитку, масштабування та впровадження елементів штучного інтелекту. Це підтверджує ефективність обраного архітектурного підходу та технічних рішень.
Посилання на Github-репозиторій: https://github.com/NureRavliukKyrylo/apz-pzpi-22-4-ravliuk-kyrylo
 
ДОДАТОК А
Посилання на відеозапис демонстрації функціоналу та текст хронологічного опису доповіді

Відеозапис демонстрації функціоналу на YouTube: https://youtu.be/YUYhWmicMpI
Хронологічний опис відеоролику:
00:00 - Демонстрація мобільного додатку проєкту.Реєстрація в систему. 
00:25 - Логін до системи. 00:40 - Логін до системи з використанням Google. 00:53 - Функціонал пов'язаний з переглядом та редагуванням профілю. 
01:20 - Демонстрація функціоналу з переглядом станцій. 
01:50 - Демонстрація функціоналу з інтерактивною мапою. 
02:13 - Демонстрація функціоналу перегляду об'ємів вивезення сміття.
02:29 - Демонстрація функціоналу перегляду розкладу обслуговування станцій. 
02:33 - Демонстрація функціоналу відправки сповіщення про зміни графіку обслуговування станції. 
02:47 - Демонстрація функціоналу перегляду сповіщень.
03:00 - Демонстрація функціоналу додатку оператора(отримання звітів, зміна статусу станції). 
03:42 - Демонстрація функціоналу відправки сповіщення для оператора про критичне заповнення контейнера.
03:50 - Демонстрація вебдодатку проєкту.Логін до системи.
03:55 - Демонстрація CRUD-операцій, пошуку та фільтрації для користувачів(зміна ролі) і ролей. 
04:44 - Демонстрація CRUD-операцій, пошуку та фільтрації для станцій(зміна статусу) і статусів.
05:20 - Демонстрація CRUD-операцій, пошуку та фільтрації для контейнерів(зміна типу), статусів та типів. 
06:35 - Демонстрація CRUD-операцій, пошуку та фільтрації для датчиків.
07:15 - Демонстрація CRUD-операцій, пошуку та фільтрації для графіків збору(оновлення дати обслуговування). 
08:07 - Демонстрація функціоналу інтерактивної мапи. 
08:38 - Демонстрація функціоналу панелі адміністратора(завантаження звітів і резервної копії БД та отримання графіку трендів вивезення сміття). 
09:15 - Демонстрація функціоналу багатомовності платформи.
 
ДОДАТОК Б
Слайди презентації доповіді
 
Рисунок Б.1 – Титульний слайд «Програмна система для контролю здачі та переробки сміття»

 
Рисунок Б.2 – Слайд презентації «Короткий опис проєкту»

 
Рисунок Б.3 – Слайд презентації «Ціль проєкту»

 
Рисунок Б.4 – Слайд презентації «Заплановані функції»


 
Рисунок Б.5 – Слайд презентації «Реалізований функціонал(мобільний застосунок)»

 
Рисунок Б.6 – Слайд презентації «Реалізований функціонал(вебзастосунок)»


 
Рисунок Б.7 – Слайд презентації «Що не реалізовано»

 
Рисунок Б.8 – Слайд презентації «Що планується в майбутньому»


 
Рисунок Б.9 – Слайд презентації «Висновки»




